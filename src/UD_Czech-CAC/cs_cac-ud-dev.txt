Kolektivní socialistický závazek pracovníků Výzkumného ústavu meliorací v Praze,
Zbraslavi k # výročí Velké říjnové socialistické revoluce. V letošním roce
oslavíme spolu s národy Sovětského svazu a s pokrokovými lidmi na celém světě #
výročí Velké říjnové socialistické revoluce. Toto slavné výročí je pro nás
příležitostí k tomu, abychom rozvojem pracovní aktivity a iniciativy přispěli k
plnění programu, který pro další rozvoj naší společnosti a národního
hospodářství přijal # sjezd KSČ. Svoje úsilí chceme zaměřit především k tomu,
aby se důrazněji uplatňovaly a rychleji zaváděly do praxe nové poznatky vědy a
techniky při zvyšování úrodnosti půdy melioracemi. Půda je naším největším
přírodním bohatstvím a v zemědělství je nenahraditelným výrobním prostředkem.
Stále trvající pokles celkové výměry zemědělské půdy, malý podíl půdy
připadající u nás na jednoho obyvatele a velký podíl málo úrodných půd jsou
vážným problémem při zajišťování soběstačnosti ve výrobě potravin pro
zabezpečení výživy našeho obyvatelstva. Proto má v našich podmínkách mimořádný
význam zamezování devastačních vlivů a soustavné zvyšování půdní úrodnosti
melioračními zásahy tak, aby na dosud méně úrodných půdách se mohlo docilovat
vyšší intenzity a rentability zemědělské výroby. Kromě produkčního významu mají
meliorace půdy velký celospolečenský význam i tím, že přispívají k ochraně a
tvorbě krajiny a životního prostředí, což je v podmínkách našeho státu se silně
rozvinutým průmyslem zvlášť důležité. My, pracovníci Výzkumného ústavu
meliorací, si uvědomujeme svou spoluodpovědnost za to, v jakém rozsahu, na jaké
úrovni a jakým tempem se bude v zúrodňování zemědělských a lesních půd
uplatňovat v praxi vědeckotechnický pokrok. Proto na počest # výročí Velké
říjnové socialistické revoluce uzavíráme tento kolektivní socialistický závazek.
Plnění upřesněného akčního programu ústavu pokládáme za věc cti každého z nás, a
proto se zavazujeme, že plánované úkoly splníme kvalitně a ve stanovených
termínech. Plán RVT, jehož výsledky budou usměrňovat meliorační praxi po delší
období, budeme při upřesňování orientovat na nosné problémy tak, abychom s
dostatečným předstihem dávali meliorační praxi i řídícím orgánům kvalifikované
vědeckovýzkumné podklady pro řešení nejnaléhavějších technických a ekonomických
úkolů na úseku meliorací půdy a ochrany krajiny. V dalším období se zaměříme
zejména na řešení těchto důležitých a aktuálních úkolů. Na úseku odvodnění na
dořešení účinných a ekonomicky výhodných způsobů odvodnění těžkých, málo
propustných půd. Vyřešení nových principů a technologií odvodnění pro horské a
podhorské oblasti v úzké vazbě na vodohospodářské zájmy pramenných oblastí a
širší krajinné zájmy. Vyřešení odvodnění v ochranných pásmech vodních zdrojů se
zvláštním zřetelem na efektivnost zemědělské výroby v těchto oblastech a
zachování čistoty pitné vody. Návrh nejvhodnějších způsobů rekonstrukcí a
renovací starých odvodňovacích systémů. Dořešení komplexní mechanizace
odvodňovacích prací se zvláštním zřetelem na údržbu odvodňovacích systémů a
výstavbu odvodnění v horských a podhorských oblastech. Vyřešení nových
ekonomicky, technicky i krajinářsky vhodnějších úprav drobných vodních toků a
odvodňovacích kanálů. Řešení ekonomických problémů odvodnění s cílem zvýšení
ekonomické efektivnosti nových technologií odvodnění. Vypracování nových
principů regulace vodního režimu v půdě. Na úseku zvyšování úrodnosti extrémních
půd na soustavu zúrodňovacích opatření na zrnitostně extrémních půdách.
Využívání nově vznikajících průmyslových odpadů ke zlepšování nepříznivých
půdních vlastností. Nejvhodnější meliorační úpravy na odkalištích odpadu
elektráren. Specifické způsoby rekultivace v oblastech s toxickými zeminami a s
těžbou rudných a nerudných surovin. Soustavu hospodaření v oblastech silně
narušených průmyslovými exhalacemi. Zúrodnění oglejených a glejových lučních
půd. Systém rekultivací devastovaných a nevyužívaných trvalých travních porostů.
Zlepšené způsoby těžby a skladování rašelin a nové druhy rašelinových substrátů.
Soustavu efektivního hospodaření na rašeliništních půdách. Soustavu
agrotechnických a technických opatření k omezení vodní a větrné eroze. Komplexní
protierozní ochranu v podmínkách vyšší integrace a specializace zemědělské
výroby. Se zřetelem k tomu, že uvažované meliorační práce si v létech # , #
vyžádají náklad zhruba # Kčs na odvodnění a # Kčs na investiční zúrodňování
půdy, zaměříme se na vyřešení takových melioračních principů a technologií,
které umožní rychlé, relativně levné a efektivní provedení melioračních prací
při respektování místních ekologických podmínek. Zvýšené úsilí budeme věnovat
zavádění nových poznatků do praxe. K tomu účelu budeme prohlubovat spolupráci s
řídícími orgány a realizátory výsledků své činnosti, s investorskými,
projektovými a stavebně dodavatelskými organizacemi a se zemědělskými a lesními
podniky. Vynaložíme maximální úsilí k tomu, abychom kvalitně zpracovanými
realizačními výstupy a všemi formami poradenské a propagační činnosti přispěli k
co nejširšímu uplatnění nových poznatků vědy, výzkumu a vývoje v praxi. Svou
účastí v komplexních racionalizačních brigádách přispějeme spolu s pracovníky
projektových, stavebně dodavatelských a dalších organizací k vyřešení významných
aktuálních problémů. Racionalizací práce, zlepšením řídící a kontrolní činnosti
a rozvojem socialistického soutěžení v brigádách socialistické práce i v
ostatních pracovních kolektivech budeme usilovat o další zvyšování efektivnosti
naší vědeckovýzkumné činnosti, zejména o lepší využívání pracovních kapacit a
přístrojové techniky a o snižování nákladů na všech úsecích naší činnosti.
Rozšiřováním a prohlubováním mnohostranné a dvoustranné spolupráce s
partnerskými výzkumnými ústavy v SSSR a v ostatních socialistických zemích
budeme napomáhat rychlejšímu řešení vědeckovýzkumných problémů společného zájmu.
Budeme ověřovat pro naše podmínky vhodné zahraniční poznatky a napomáhat jejich
uplatňování v praxi. Budeme aktivně napomáhat rozvoji osobnosti a tvůrčích sil
každého pracovníka ústavu, prohlubovat jeho socialistické uvědomění a rozvíjet
jeho pracovní a politickou angažovanost. Tímto kolektivním socialistickým
závazkem vyjadřujeme svoje úsilí věnovat všechny síly a schopnosti dalšímu
rozvoji naší socialistické vlasti a upevňování našeho přátelství se Sovětským
svazem. Příloha. Závazky jednotlivých pracovních úseků. V Praze, Zbraslavi, dne
# dubna # . Za kolektiv pracovníků Výzkumného ústavu meliorací. Ředitel, ZO SSM,
ZO KSČ, ZO ROH. Kolektivní socialistický závazek pracovníků Výzkumného ústavu
meliorací v Praze, Zbraslavi na počest # sjezdu KSČ. V letošním roce, v roce #
výročí osvobození naší vlasti sovětskou armádou, byly v celostátním měřítku
zhodnoceny úspěchy, kterých jsme za uplynulé období dosáhli při výstavbě a
budování socialismu v naší vlasti. Významnou měrou k tomu přispělo plnění
direktiv # sjezdu KSČ. Další rozvoj naší socialistické společnosti a našeho
národního hospodářství vytýčí # sjezd KSČ, svolaný na duben příštího roku.
Inspirováni provoláním ÚV KSČ, vlády ČSSR, ÚRO a ÚV SSM ke všem občanům naší
socialistické vlasti na zvýšení své angažované a kvalitní práce na počest #
sjezdu KSČ, rozhodli jsme se přijmout a vyhlásit k tomuto významnému jednání
kolektivní socialistický závazek. Při další intenzifikaci našeho socialistického
zemědělství má mimořádný význam optimální využívání půdního fondu jako
základního a nenahraditelného výrobního prostředku v zemědělství. Stav a
využívání půdního fondu jsou u nás neuspokojivé. Rok od roku se výměra
zemědělského půdního fondu v celkové výměře i v podílu na obyvatele snižuje. Od
# # do # # se v celé ČSSR snížila výměra zemědělského půdního fondu o # tisíc
ha, výměra na obyvatele klesla z # na # arů. Mimo to má zhruba polovina
zemědělského půdního fondu snížené produkční schopnosti, což způsobuje ztráty na
výnosech ve výši * roční celostátní hrubé produkce rostlinné výroby. V současném
úsilí o postupné dosažení soběstačnosti v produkci potravin u nás má proto
optimální využívání půdního fondu prvořadou důležitost. Současně s prudkým
rozvojem průmyslu a technického rozvoje v zemědělství vznikají i vážné problémy
související s ochranou krajiny, čistoty zdrojů pitné vody a životního prostředí
vůbec. Proto se my, pracovníci Výzkumného ústavu meliorací, zavazujeme, že
iniciativně a ze všech sil přispějeme k tomu, aby v oblasti zúrodňování a
ochrany půdního fondu a krajiny se v maximální míře uplatnil a rozvinul
technický pokrok. Za tím účelem se zavazujeme. Ve své vědeckovýzkumné práci
budeme v úzké součinnosti s dalšími resortními i mimoresortními pracovišti VVZ,
vysokými školami a v bratrské spolupráci s partnerskými vědeckovýzkumnými
organizacemi socialistických zemí prohlubovat poznávání jevů a zákonitostí v
oboru meliorací a hledat nové cesty pro zefektivnění metody zúrodňování půd
vyžadujících za účelem zvýšení rostlinné produkce nebo ochrany přírodního
prostředí meliorační zásah. Při výzkumu melioračních opatření se zaměříme na
takové technologické postupy, které umožní rychlé provádění prací při nízkých
nákladech a při respektování místních ekologických poměrů. Budeme hledat nové
metody ochrany půdy, vodních zdrojů a krajiny, které budou vysoce účinné a které
přispějí k vytvoření lepšího, socialistické společnosti plně odpovídajícího
životního prostředí. Budeme věnovat zvýšené úsilí zavádění nejnovějších poznatků
vědy a techniky v oboru meliorací do meliorační praxe a jejich rychlému a
efektivnímu využití. Proto na základě pravidelného hodnocení budeme zpřesňovat,
aktualizovat a prohlubovat dohody a smlouvy uzavřené s hlavními realizátory námi
řešených úkolů RVT. Budeme účinněji využívat Sboru praktiků, zřízeného při našem
ústavu. Pro řídící orgány budeme na základě našich i zahraničních poznatků vědy
a techniky zpracovávat návrhy na jejich uplatňování v široké praxi. Na vzorových
a vývojových objektech zřízených u vybraných nejvyspělejších zemědělských
podniků budeme v poloprovozních a provozních podmínkách komplexně ověřovat a pro
širokou praxi současně předvádět nejnovější poznatky výzkumu vhodné pro
realizaci. Prohloubíme realizační výstupy úkolů RVT komplexně rozpracované
formou směrnic, metodik, podkladů pro normy a typizaci, ukončené formou
prototypů strojů a * . Budeme soustavně rozšiřovat, prohlubovat a zefektivňovat
všechny formy poradenské a propagační činnosti zaměřené na zavádění výsledků
výzkumu do praxe. Navážeme úzkou spolupráci formou sdružených závazků s oborovým
ředitelstvím Zemědělské stavby, Státní meliorační správou, Agroprojektem a
Hydroprojektem. Konkrétní * i závazky na pomoc při zavádění výsledků výzkumu do
praxe jsou uvedeny v příloze a jsou nedílnou součástí tohoto kolektivního
socialistického závazku. Budeme usilovat o systematické zvyšování efektivnosti
naší vědeckovýzkumné práce. K tomu účelu budeme ve své práci i na všech stupních
řízení uplatňovat metodu kritické náročnosti k sobě samým i k druhým jako
prostředek k dalšímu zkvalitňování práce. Budeme zdokonalovat plánovité řízení a
organizaci práce v ústavu a v pracovních kolektivech podle progresívních
objektivních vědeckých kriterií s přihlédnutím k dosažení maximálního
společenského prospěchu za účelem co nejefektivnějšího využití unikátního
laboratorního a pokusnického zařízení a pracovní kapacity zejména vědeckých
pracovníků. Zlepšíme metodickou úroveň činnosti ústavu na úseku plánování řešení
a uzavírání úkolu RVT. Pro zlepšení ekonomického myšlení a přístupu pracovníků
ústavu při výběru a řešení úkolů RVT vypracujeme stručné zásady a kritéria pro
posuzování výzkumných a vývojových úkolů při jejich zařazování do plánu RVT. V
úzké vazbě na plnění hlavních úkolů ústavu budeme zajišťovat všestranný rozvoj
tvůrčích sil každého pracovníka ústavu, prohlubovat jeho socialistické
uvědomění, rozvíjet jeho pracovní a politickou angažovanost, upevňovat jeho
vztah k socialistickému vlastnictví. Budeme vytvářet podmínky pro rozvoj
iniciativy pracovníků, zejména formou kolektivů soutěžících o titul BSP a KRB.
Těmito svými socialistickými závazky chceme přispět k dalšímu rozvoji naší
socialistické velkovýroby a k zlepšování životního prostředí. Příloha. V Praze,
Zbraslavi, dne # října. Za kolektiv pracovníků Výzkumného ústavu meliorací.
Ředitel ústavu, ZO KSČ, ZO ROH, ZO SSM. Zpráva o plnění upřesněného realizačního
programu Výzkumného ústavu meliorací k zabezpečení závěrů # sjezdu KSČ. Cílem
realizačního programu je přispět k rychlému vyřešení stěžejních problémů
vědeckotechnického rozvoje v oboru meliorací a k jejich bezprostřednímu zavádění
do praxe. Linii, kterou zemědělství nastoupilo po říjnovém plénu, potvrdil #
sjezd KSČ, který vytyčil i řadu dalších úkolů. Podle pokynů MZVŽ ČSR ze dne #
bylo ve VÚM posouzeno dosavadní plnění jednotlivých úkolů realizačního programu.
Současně byl realizační program posouzen z hlediska úkolů zemědělství v PLP
vytyčených # sjezdem KSČ. Ze zhodnocení dosavadního plnění RP a jeho porovnání s
úkoly vytyčenými # sjezdem KSČ vyplynulo, že RP VÚM v podstatě zabezpečuje
hlavní úkoly stanovené pro úsek meliorací půdy, které vyplynuly z iniciativy
pracovníků ústavu při projednávání závěrů # sjezdu KSČ z hlediska jejich
zabezpečení v podmínkách VÚM. Upřesněný realizační program je zaměřen na tyto
hlavní úkoly. Zvelebení a racionální využití půdního fondu. Ochrana půdy, vody a
krajiny. Zvýšení výroby objemové píce a bílkovinných krmiv. Zvýšení
soběstačnosti ve výrobě potravin, zvláště obilovin. Rozvoj meliorační vědy a
výzkumu, prohloubení účinnosti řízení, zvýšení efektivnosti výzkumné práce,
zlepšení péče o pracovníky ústavu a rozvoj jejich pracovní iniciativy a
angažovanosti. V součinnosti MZVŽ ČSR, MVT ČSR a FMTIR a FMZVŽ se posoudily
úkoly zařazené do plánu a upřesnily z hlediska zabezpečení perspektivních potřeb
i aktuálních úkolů našeho zemědělství. Přitom dochází k tematické koncentraci
problémů v rámci jednotlivých úkolů. Na plánované úkoly RVT a RV navazují
socialistické závazky na pomoc praxi, zejména k rychlejšímu předávání výzkumných
poznatků do výroby a k urychlení vědeckotechnického pokroku v oboru meliorací.
Všechny úkoly obsažené v realizačním procesu jsou časově termínovány a mají
odpovědné pracovníky. U dlouhodobých výzkumných úkolů s pozdějším termínem mají
být poskytnuty řídícím a realizačním orgánům dílčí realizované výsledky tak, aby
finanční prostředky vynaložené na výzkum se co nejdříve promítly v rozvoji
zemědělské výroby a v ochraně krajinného prostředí. Zvelebení a racionální
využití půdního fondu. Cíl. Zvýšit produkční schopnost půd se sníženou
úrodností, zvýšit a stabilizovat výnosy na nich, zlepšit efektivnost hospodaření
a stabilizovat funkci těchto půd v krajině. Za účasti VÚM v KRB při vybudování
experimentálního objektu regulační drenáže ve Starém Kolíně na # ha byla ve
vegetačním období letošního mimořádného roku regulační drenáž v provozu a
vyhodnocuje se letošní rostlinná produkce na ploše experimentálního objektu. Ze
strany vedení bude rozvoji regulační drenáže věnována výrazná pozornost a pomoc.
Byla podepsána dohoda s OSMS Hradec Králové na přípravu vybudování objektů v
okrese Pardubice na # ha. Zajišťuje Němec. Na Oravě bude zřízena báze VÚM a je
dohoda se ŠMS a OPS a JRD Lieskov o založení výzkumného objektu a výběru
výzkumných ploch. Provádí se přípravné práce. Dohoda se * ředitelem Tomkou o
spolupráci na Oravě. Nové prvky a zlepšení konstrukce hlubičů a čističů
melioračních příkopů, plní se průběžně. Výkresová dokumentace zlepšeného
drapového sklízeče jako adaptéru k melioračnímu čističi ČM, závěrečná zpráva.
Úspěch na výstavě Země živitelka. Rozvoj meliorační techniky se plní. Byly
vypracovány podklady pro FMZVŽ, upřesnění mezinárodní soustavy strojů.
Zpracována metodika na progresívní postupy výstavby odvodnění, v současné době
se zpracovává metodika na řešení efektivnosti odvodnění v horských a podhorských
oblastech. Zahájen výběr objektů pro sledování efektivnosti u op Šumava, Karlovy
Vary. Pro MZVŽ vypracovány prozatímní zásady pro výběrové řízení odvodňovacích
staveb v horských a podhorských oblastech. Vypracována metodika na celé řešení,
zpracovává se analýza uplynulého období. Výstavbu experimentální tratě, úpravu
odvodňovacího kanálu. Zpracován dodatek k prozatímní směrnici pro navrhování
výstavby a přejímání trubkové drenáže provedené bezvýkopovou technologií v KRB,
op Karlovy Vary a Šumava. Rozpracována technologie a strojní linka na obsypy.
Vypracován návrh pro hydromeliorační průzkum pro rekonstrukci drenáží u SMS,
návrh ověřován v terénu. V JZD Posázaví v Jílovém se prováděly zkoušky sběrače a
drtiče kamene stroji vyvinutými ve VÚZT. Plánované realizační výstupy pro
urychlení zavádění do praxe. Úkol se úspěšně řeší. V předstihu jednoho roku
dokončena výroba prototypů melioračního čističe ČL. Úkol rozpracován v rámci
KRBu. Byla vypracována opravená výrobní dokumentace funkčního modelu stroje. V
předstihu se vyhotovuje výkresová dokumentace funkčního modelu žacího stroje,
výkresové dokumentace vyhrabovacího zařízení, takže v # čtvrtletí bude možno
zahájit výrobu funkčního modelu. Meliorace písčitých půd PE folií v JZD Ráby
provedeno. Výroba kladeče v OZSS Pardubice za * Meliomat je zajištěna. Projekt
na odvodnění a rekultivaci rašeliniště Borkovická blata je zpracován. Bylo
ustanoveno výrobní sdružení a na základě usnesení KV a OV je zaváděno účinné
opatření. Ve spolupráci s LZ Nové Hrady realizována rekultivace odtěženého
rašelinového ložiska na # ha. Ve spolupráci s LZ Nové Hrady a VSSL Praha
dokončena výstavba objektu Na polesí, Žofinka v rozloze # ha. Závazky pracovníků
VÚ na pomoc praxi. Příprava směrnice pro odvodnění půd v horských a podhorských
oblastech. V říjnu bude sjednocovací řízení s HDP Praha. MZVŽ požaduje v termínu
# . Změna termínu. Byly provedeny expertizní posudky přípravné a projektové
dokumentace PÚ Abertamy, PD Rýžovna, OP SS Karlovy Vary, Zvonková, Hořice, op
Šumava. Úkolem sledování * na stav podzemních vod původně určen Němec a Dvořák.
Je založena síť pozorovacích vrtů. Uskuteční se jednání s Vodními zdroji o
zajištění pozorovacích prací. Zajišťování společných úkolů v zúrodňování
písčitých půd s FZ Muncheberg je zajištěno. Němečtí soudruzi přijedou v
listopadu k přípravě společné syntetické zprávy. Je připraven návrh dohody s
KPVS Michalovce o spolupráci při řešení melioračního výzkumu v podmínkách VSN.
VÚM, * Asingr se podílel na kolektivní práci na resortní metodice pro hodnocení
ekonomické efektivnosti melioračních staveb při uplatnění výsledků výzkumu.
Uskutečnilo se jednání k zajištění koncepce rozvoje využití rašeliny pro
speciální účely s MZVŽ, MLVH a JČ KV KSČ a byly naším VÚ k tomu připraveny
kvalitní podklady. Vypracován návrh oborové normy pro lesnické rašelinné
substráty a předán MLVH a VÚLHM k dalšímu řízení. Ochrana půdy, vody a krajiny.
Úkoly # pětiletky. Úkoly se postupně plní podle plánu. Nepodařilo se dosud
projednat všechny metodiky pro nedodání oponentních posudků. Aktivně byly
prováděny práce v rámci KRB v Čejkovicích a Dambořicích. Pro MZVŽ se zajišťuje
na OP SS Tachov s AGP vyhodnocení dosud realizovaných projektů organizace
půdního fondu jako podkladu pro revizi normativních a platných předpisů.
Rekultivační výzkum je dlouhodobý a je průběžně zajišťován. K upřesnění rozsahu
jsou prováděny vyžádané konzultace s uživateli výzkumu. Pro hydrologický a
hydraulický výzkum regulace vodního režimu v malém povodí se zakládá výzkumná
plocha v Ovesné Lhotě ve spolupráci s VÚV. V rámci řešení * biotechnická ochrana
hydrosféry projednána ve VÚM závěrečná zpráva ÚGG ČSAV, * Kašpar. Vliv
geochemických procesů na kvalitu vody. Ve # se v souvislosti s plánem stěžejního
úkolu uskuteční koordinační porada za účelem sjednocení a zefektivnění práce.
Realizační výstupy. Provádí se práce s předáním vzorového výzkumného objektu #
ha do provozu. JZD Čejkovice provedly přípravné práce na realizaci protierozních
opatření na # ha. Buduje se experimentální, ekonomicky vysoce efektivní a
materiálově nenáročná experimentální výstavba polní cesty v délce # * . Byla
schválena přípravná dokumentace a zajišťuje se PD. Na experimentální stavbě bude
použito textilií a penetrovaného materiálu z místních zdrojů. Spolupracuje VÚLHM
Křtiny, Výzkumný ústav textilní, Silniční vývoj. * plněny běžně. Závazky.
Provádí se výběr pokusné plochy v povodí Lučiny. Využije se zkušeností a
výsledků výzkumu z povodí Žebrákovského potoka. Vydání publikace o komplexních
opatřeních proti negativním vlivům průmyslu se z technických důvodů přesunuje na
# . Úkoly se zabezpečují. Výroba stroje pro pokládání fólie je zabezpečena.
Úkoly protierozní ochrany jsou běžně zabezpečovány. Zvýšení výroby objemové píce
a bílkovinných krmiv se řeší. * se řeší. Ve spolupráci s MZVŽ, SMS, ÚVSH jsou
úkoly zabezpečovány. Oponentní rada VÚM rozhodla o svolání všech vedoucích
zainteresovaných zemědělských organizací a závodů k objasnění organizačních,
technických, ekonomických a agrotechnických aspektů. Plán činnosti bude upřesněn
s KZS Ostrava. Celostátní konference se zahraniční účastí uskutečněna za účasti
domácích a zahraničních odborníků. Konference hodnocena velmi kladně. Souborná
metodika Racionální využití drnového fondu byla zpracována a schválena. Vydá ji
MZVŽ. Spolupráce s vybranými zemědělskými podniky probíhá. * Haken pracoval jako
garant MZVŽ pro zajištění výroby píce v jč kraji a zajišťování sklizně a
rekultivačních prací. Zvýšení soběstačnosti ve výrobě potravin, zvláště
obilovin. Přijaté úkoly jsou zajišťovány v rámci jednotlivých výzkumných úkolů.
Závazky pracovníků. Upřesnění závazku se Státním statkem Praha. Jednání ředitelů
z hlediska vyjasněné koncepce výroby státního statku se uskuteční na MVOS. *
Smolík poskytuje metodickou pomoc při postupném zapojení # ha rekultivovaných
ploch pro těžbu uhlí. Aktivní pomoc nově vzniklým oborovým podnikům státních
statků je věnována podle specifikace a druhu melioračních prací průběžně. Rozvoj
meliorační vědy a výzkumu, prohloubení účinnosti řízení, zvýšení efektivnosti
výzkumné práce, zlepšení péče o pracující a rozvoj jejich iniciativy a
angažovanosti. Na základě schválené koncepce činnosti VÚM byla MZVŽ schválena
nová vnitřní organizace ústavu s platností od # # s tím, že bude definitivně v
platnosti podle schválení návrhu organizačního řádu. Návrh byl předložen do MZVŽ
a v současné době se zpracovává návrh pracovního řádu na něj navazující. Byla
navázána spolupráce uzavřenými dohodami SMS, HDP, OZS Tábor, SS Šumava a Karlovy
Vary, OZS Ústí nad Orlicí, SS Tachov, AGP Pardubice, VÚV, VÚLHM, VÚLP, VÚZH, ÚGG
ČSAV, ÚP ČSAV, BÚ ČSAV, ÚHH, SAV, VŠZ Praha, Brno, Nitra, s ČVUT Praha, bude
jednáno s VŠT Brno, * Hálkem. Mezinárodní spolupráce se prohloubila v rámci
úkolů řešených v RVHP a oboustrannými dohodami, zejména * FZ Muencheberg,
písčité půdy, odvodnění, rekultivace, ekonomika a přístrojová technika, IMUZ
Falenty, způsoby odvodnění, toky, nádrže, IGUP Pulawy, písčité a těžké půdy,
protierozní ochrana, nové hmoty, ekonomika, mapování, přístrojová technika,
VNIMG Kostjakova, Moskva, odvodnění, teorie pohybu vody v půdě, odvodnění
těžkých půd, přístrojová technika, VIP Dokučajeva, Moskva, písčité a těžké půdy,
protierozní ochrana, ekonomika, řízení výzkumu, přístrojová technika. Je
připraveno rozšíření spolupráce s BLR, RLR, Jugoslávií a spolupráce s Minskem,
Ústav hydrotechniky a meliorací. 

Na včerejším zasedání pléna Meziparlamentní unie v Římě přednesl referát o
odpovědnosti poslance k voličům delegát a zpravodaj schůze, místopředseda FS *
Kučera. Zdůraznil, že v socialistickém zřízení zajišťuje ústavní a právní úprava
i politická praxe masovou účast občanů na utváření a kontrole státní politiky a
zastupitelské instituce jsou rozhodujícími státními orgány, jejichž
prostřednictvím vykonává pracující lid státní moc. Politický vliv na složení a
činnost zastupitelských sborů není omezen na politické strany, jichž v řadě
socialistických zemí působí několik, ale je v široké míře umožněn politicky
neorganizovaným voličům prostřednictvím dobrovolných společenských organizací a
Národní fronty, která v řadě socialistických zemí sdružuje a sjednocuje pod
vedením komunistických a dělnických stran úsilí občanů a organizací o rozvoj
socialistické společnosti, konstatoval delegát. Na závěr * Kučera řekl, že stále
hledáme formy a prostředky, jak lépe a účinněji spojovat zastupitelskou
demokracii s demokracií přímou, a že principy, na nichž socialistická demokracie
spočívá, dávají československým občanům široká demokratická práva i reálnou
možnost podílet se na správě jejich země. Rychle sklidit kukuřici a zasít ozimé
obiloviny, plně využít kombajny při sklizni brambor a soupravy na sklizeň
cukrovky, především tyto úkoly zdůraznila včera Ústřední sklizňová komise při
Ministerstvu zemědělství a výživy ČSR. Silážní kukuřice je ještě na více než
dvou pětinách ploch, nejvážnější situace je v Severočeském kraji, kde ji
sklidili zatím jen z necelé třetiny výměry. Ozimé obiloviny byly začátkem tohoto
týdne zasety jen na # * , tedy na # * ploch, což je na tuto dobu a s ohledem na
agrotechnické lhůty málo. Sklizeň brambor minulý týden pokročila hlavně v
krajích Severomoravském, Jihomoravském, Východočeském a Severočeském. Z převážné
většiny ploch je však vybírají brigádníci ručně. Dosud jsou brambory sklizeny z
# * , z toho kombajny zasáhly na # * . Cukrovku sklidila pěstitelská JZD a
státní statky zatím na # * , a to hlavně na jižní a severní Moravě. Ve
smíchovském Domě kultury v Praze se včera v předvečer zahájení # sjezdu
Socialistického svazu mládeže ČSSR sešli představitelé ÚV KSČ a ÚV, aby poprvé v
historii mládežnického hnutí odevzdali mladým lidem za jejich práci ve Svazu
mládeže vysoká státní vyznamenání. Slavnostnímu aktu byla přítomna delegace ÚV
KSČ vedená tajemníkem ÚV KSČ * Oldřichem, jejímž členem byl také místopředseda
NF * Trávníček. Úvodem poděkoval předseda ÚV SSM * Varholík mladým lidem za
jejich obětavou práci a zdůraznil, že jejich účast na budování organizace
mládeže je i spoluúčastí na budování celé společnosti, která se řídí programem
rozvoje socialismu, jenž je zárukou šťastného života mládeže. Poté odevzdal
předseda ČÚV SSM * Poledník státní a svazácké vyznamenání. Za dlouholetou a
obětavou práci v dětském a mládežnickém hnutí udělil president republiky státní
vyznamenání Za zásluhy o výstavbu * Kratochvílovi, řediteli ODPM v Olomouci.
Vyznamenání za vynikající práci dostalo # pracovníků mládežnického hnutí. Čestný
titul Kolektiv pionýrských pracovníků # sjezdu SSM získalo # organizací a #
pionýrských skupin stuhy # sjezdu SSM. Čtyřiadvaceti mládežnickým kolektivům byl
udělen čestný titul Kolektiv # sjezdu SSM a diplomem ÚV bylo vyznamenáno #
základních organizací. Večer se zástupci mladé generace na sjezdu SSM sešli v
Národním památníku v Lidicích, aby * slib věrnosti padlým hrdinům. Na pláni, kde
kdysi stávaly Lidice, zazněla slova mladých. Slibujeme při památce lidických
obětí, při památce těch, kteří položili životy na Dukle a dalších bojištích pro
osvobození naší vlasti, při památce umučených z nacistických koncentráků, při
památce hrdinů Slovenského národního povstání a povstání českého lidu.
Slibujeme, že na svém sjezdu, stejně jako v celé své práci i osobním životě dáme
všechny své síly, všechen um mladých mozků, všechno odhodlání mladých rukou,
všechen žár mladých srdcí pro rozkvět naší drahé socialistické vlasti. Včera
přibyli do Prahy další zahraniční hosté zastupující tyto mládežnické organizace:
Svaz jugoslávské mládeže, Chilský svaz komunistické mládeže, Komunistický svaz
mládeže Maďarské lidové republiky, Svaz komunistické mládeže Francie,
Socialistickou německou dělnickou mládež a celostátní výbor, Svaz pro spolupráci
organizací mládeže Polské lidové republiky OKWOM. Do sobotního rána probouzelo
obyvatele Vysočiny sluníčko. Byl to den přímo lákající vyjít do lesa na houby,
co jich panečku roste, osvěžit si nervy u rybářského prutu nebo prostě jet někam
na víkend. Patnáctičlenná skupina členů havlíčkobrodské organizace strany
socialistické se zřekla těchto sobotních lákadel a vyjela na celodenní
bramborovou brigádu do nedalekého JZD Okrouhlice, v předsednictvu Okresního
výboru strany v Brodě bylo totiž už před měsícem dojednáno, že příslušníci
strany utvoří pohotovostní skupiny, které, když bude třeba, pomohou při sklizni
brambor. Ten čas nyní nastal. Úroda brambor je veliká, takže je potřeba dostat
zemáky včas pod střechu a do sklepů spotřebitelů. Předseda okrouhlického
družstva Jiří Pejchal, jinak poslanec KNV, už nás vyhlížel. Přívětivé
pozdravení, krátká instruktáž a úkoly byly rozděleny. Sestry šly na třídičku, na
bratry čekala pochopitelně chlapská práce. Pytlování a vážení brambor, jejich
nakládání na valník a vagónování. Všechno šlo jako na drátku. Každý se snažil
pracovat tak, aby se o něm nemohlo říct, že je městská fajnovka. Však si také
vedoucí třídičky Pánek pochvaloval. Za dopoledne # pytlů, to je pěkná porce, to
jsem zdaleka od vás nečekal. Líbí se mi vaše ukázněnost i skutečnost, že děláte
opravdu s fortelem. Pochvala vždycky potěší, a tak po dobrém obědě přibylo sice
trochu únavy, ale elán i pracovní výkon zůstal stejný. Sestra Langhansová má již
na svých bedrech sedmdesátku, ale na žádné stranické brigádě ještě nechyběla.
Ostatně i další důchodce, bratr Svoboda, pracoval u váhy jako mladík, který má
ještě nadbytek sil. Ve čtyři odpoledne ohlásil předseda družstva, že padla. Jeho
slova díků nebyla formální. Vaše brigáda nám opravdu pomohla, takže jsme mohli
poslat naše lidi na jiné naléhavé práce a za kombajn. Ve čtvrtek si ještě
zavolám váš sekretariát. Když dáte ještě jednu sobotní brigádu dohromady, budeme
vám vděčni. Agronoma Jiřího Tomana jsme se zeptali, na jaké ploše má družstvo
brambory. Musíme sklidit brambory z plochy # hektarů, kolem # vagónů dáme pro
konzum. Úroda je o mnoho lepší než loni, průměr # . Letos si troufáme na průměr
kolem # * po hektaru. Z konzumních odrůd je největší zájem o Radku, ale výborné
vlastnosti a chuť má nový keřkovský kříženec. " Jak to uděláme, " položil otázku
při zpáteční cestě poslanec ČNR bratr Henzl. " Na tuto sobotu jsme přece už
závazně slíbili brigádu do Poděbrad a v Okrouhlici nás chtějí znovu. " Odpověď
člena Rady KNV bratra Kozáka to vyřešila. " Slib v Poděbradech splnit musíme, v
Okrouhlici chtějí tentokráte jen osm lidí, a to snad dáme dohromady také. " Tedy
dojednáno. Říjen bývá každoročně měsícem, v němž křivka dopravní nehodovosti
povážlivě stoupá. Proto dopravní služba Veřejné bezpečnosti Středočeského kraje
připravuje na tento měsíc rozsáhlou dopravně bezpečnostní akci zaměřenou na
dodržování pravidel silničního provozu. Kromě zpřísněného postihu bude u řidičů,
jež hrubě poruší pravidla silničního provozu, zadržen řidičský průkaz a
uplatněno přezkoušení. Včera a dnes společně zasedají výbory Sněmovny lidu a
Sněmovny národů Federálního shromáždění. Výbor pro zemědělství a výživu
projednal včera soubor opatření k realizaci výsledků # sjezdu JZD a dubnového
pléna ÚV KSČ, k dalšímu rozvoji zemědělství a potravinářského průmyslu. V
rozpravě promluvil * Vondrouš, který se zabýval otázkami materiálního zajištění
zemědělství a ekonomickými nástroji pro * . Výbor pro průmysl, dopravu a obchod
projednal informaci o problémech v oblasti dopravy. V úvodním slovu do rozpravy
hovořil poslanec Černý jménem skupiny poslanců pro oblast dopravy a spojů, která
prováděla průzkum ve vybraných železničních stanicích, překladištích, letištích,
opravnách ČSD a říčního přístavu. V rozpravě vystoupil i * Koranda. Dále výbor
projednával vládní návrh zákona o postupu při uzavírání smluv o hospodářské
kooperaci se zahraničím a jiné. V rozpravě k připravovaným právním normám
vystoupil * Chlad. K významným výročím Sovětského svazu, # let od jeho vzniku a
# výročí VŘSR, připravují organizace sdružené v NF ČSR různé akce, jež přispějí
nejen k seznámení se sovětskou skutečností, ale i k výchově pracujících v duchu
proletářského internacionalismu. Tak odbory věnují pozornost ekonomické
propagandě zaměřené na hospodářskou spolupráci a využívání sovětských zkušeností
v našich závodech. SČSP připravuje různé soutěže jako ve znalostech ruštiny, v
náboru předplatitelů sovětského tisku. Ve dnech # * # listopadu budou Dny družby
a sovětské mládeže, které vyvrcholí manifestací v Praze. Mírový výbor vypraví do
SSSR Vlak míru a přátelství. Další organizace NF, mezi nimi i strana
socialistická, připravují besedy, přednášky a semináře. V souvislosti s jednáním
s finským rozhlasem a televizí přijal v Helsinkách president Finské republiky *
Kekkonen k soukromé návštěvě ústředního ředitele televize a předsedu OIRT *
Zelenku. Rozhovor se týkal zejména spolupráce obou televizních organizací, ale
jednalo se i o využití televize k přípravě konference o evropské bezpečnosti.
Když se nedávno rušilo osobní nádraží Praha- Těšnov, sešli se v té hezké budově
před půlnocí mnozí, kteří s ním denně spojovali svůj život. A bylo i dost
smutku, paní z pokladny se vůbec nestyděla za své slzy, všichni chápali, že
nádraží muselo dosloužit v zájmu dalšího rozvoje železniční dopravy, ale
současně to všem bylo i moc líto. A nezúčastněný pozorovatel si najednou v plné
míře uvědomil, jak tihle lidé v modrých uniformách velice a velice mají rádi
svou práci, jak velice dokáží srůst se svým pracovištěm, jak na ně dokáží být
hrdi. Když se říká železničářům modrá armáda, není to jen nějaký obrazný slovní
obrat. Již od počátků železniční dopravy se na práci lidí kolem kladly nejvyšší
nároky, na přesnost a spolehlivost, stoprocentně zodpovědný přístup. Tyto
požadavky téměř vojenské disciplíny byly vždy železničářům vlastní. A v ještě
větší míře než kdykoli předtím to platí v současnosti, kdy rozvoj našeho
socialistického státu je bez dobře fungujícího dopravního systému těžko
myslitelný. A železničáři k nemalým úkolům, s nimiž se každoročně v zájmu celé
naší společnosti musí vyrovnat, přistupují skutečně s plnou odpovědností a
iniciativně. Například od loňských oslav Dne železničářů byl plán přepravy
splněn v tunách na # procenta a ve srovnání s předcházejícím obdobím bylo
přepraveno navíc # miliónů tun. Miliónové částky byly získány dalším zlepšením
hospodaření s nákladními vozy. Za těmito a dalšími čísly se skrývá množství
poctivé práce, často za nepříznivého počasí a v těžkých podmínkách. Bohužel
zůstává stále pravdou, že velké úsilí železničářů občas narušují sami přepravci,
kteří v některých ročních obdobích nesplňují vlastní požadavky. V době, kdy je
pak nápor na kapacitu železnice mimořádně vysoký, se musí smířit s tím, že všem
naráz vyhovět nelze. Ve shodě s celosvětovým trendem se i u nás zmenšuje objem
přepravy osob na železnici. Je to logický důsledek rostoucího podílu
individuálního motorismu i zvýšených výkonů autobusové dopravy ČSAD, ale nijak
to neznamená, že by snad osobní doprava z železničních tratí měla perspektivně
zmizet. Železnice se bude orientovat na kvalitu poskytovaných služeb, a proto i
v budoucnu bude stále dost lidí, kteří jí dají přednost třeba před problematicky
pohodlnou, vzhledem k intenzivnímu provozu, a riskantní jízdou osobním
automobilem. Železnice se dále * tempem modernizuje, podíl parní trakce se
snížil na # procenta a od minulého Dne železničářů bylo do provozu zařazeno #
nových elektrických motorových lokomotiv a pantografových jednotek. O iniciativě
železničářů svědčí tisíce socialistických závazků. V síti ČSD pracuje téměř #
kolektivů brigád socialistické práce, vytvářejí se nové a vyšší formy soutěže,
komplexní uzlové brigády socialistické práce. Dobře se rozvíjí soutěž o putovní
okřídlená kola a další soutěže, které vrcholí zápolením o nejvyšší ocenění Rudý
prapor sovětských železničářů. Letos tuto cennou trofej získala střední dráha.
Dnes tedy lidé v modrých uniformách, kteří mají svou práci moc rádi a denně to
dokazují, slaví svůj svátek. Mají své problémy, třeba nedostatek pracovníků v
některých profesích, ale dokáží je díky své iniciativě dobře překonávat. Spolu s
nimi plným právem slaví svátek příslušníci železničního vojska a všichni další,
kteří jim vydatně pomáhají. Protože bez železnice bychom si život vůbec
nedovedli představit. V úvodu zprávy o činnosti jsou formulovány okolnosti, za
nichž Svaz mládeže před # roky vznikal, a jako určující je zvýrazněna pomoc KSČ,
socialistická jednota mládeže, potřeba jednotné organizace, podpora všech orgánů
a organizací Národní fronty a pomoc mládežnických organizací socialistických
zemí. Znovuvytvoření jednotné mládežnické organizace se takto stalo významným
politickým krokem. Uplynulé období plně potvrdilo nezaměnitelnost a stálou
životnost ideálů a zásad, na nichž je Svaz budován. Především # sjezd KSČ
ukázal, jak významné místo v socialistické výchově dětí a mládeže, v rozvíjení
zdravé iniciativy, aktivního podílu na socialistické výstavbě i zájmové činnosti
má SSM a jeho Pionýrská organizace. Jeho hlavním posláním je získávat a
vychovávat mládež k tomu, aby milovala svou socialistickou vlast, aby chovala
upřímné vztahy přátelství k SSSR, ke všem státům a národům socialistického
tábora, aby základem jejího vlastního přesvědčení a světového názoru byly
ušlechtilé ideje socialismu a komunismu. Vést mládež k obětavému plnění úkolů v
budování socialismu, poznání a úctě, k revolučním tradicím KSČ a lidu, k
příkladnému plnění pracovních a studijních úkolů, rozvíjet všestrannou zájmovou
činnost dětí a mládeže a rozšiřovat své řady o další aktivní členy. V další
části zprávy o činnosti SSM jsou přesně určeny úkoly v jednotlivých oblastech
činnosti Svazu mládeže. Základní úkol, rozvíjet veškerou činnost SSM tak, aby
přispívala k socialistickému uvědomění mladých lidí, náleží ideově výchovné
práci. Dvouletá činnost organizace ukazuje, že jde o náročný, ale nezbytný úkol.
To proto, že v třídně rozděleném světě neustále probíhá otevřený i skrytý boj o
mládež, o její myšlení a vědomí a že nepřátelé socialismu se snaží ovlivnit i
názory našich mladých lidí. Požadavek poctivé práce, iniciativního a důsledného
plnění povinností platí pro každého mladého chlapce a děvče. Nejen pro dělníky a
zemědělce, ale také pro techniky, úředníky, učně, studenty i vojáky, neboť každá
dobře vykonaná práce je záslužná a příprava na budoucí povolání nebo k obraně
vlasti je činnost stejně potřebná a společensky prospěšná jako přímá účast ve
výrobním procesu. Ustavující konference právem položila důraz na to, aby členové
SSM a Pionýrské organizace byli ostatním příkladem v práci a v učení, aby
dovedli dát ve prospěch společnosti víc než své běžné povinnosti a aby uměli
strhnout i ostatní mladé lidi k následování. Proto je v této oblasti stanoven
základní úkol získávat chlapce a děvčata k činorodé práci na rozvoji národního
hospodářství, rozvíjet osvědčené budovatelské tradice mládežnického hnutí a
hledat nové formy rozšiřování pracovní iniciativy. Svaz mládeže chce splnit své
poslání také při řízení socialistické společnosti. Práci svých členů i ostatních
mladých lidí v národních výborech a zákonodárných sborech přikládá mimořádný
význam zejména proto, že vytváří nezbytnou kontinuitu mezi generacemi, přispívá
k trvalé a hlubší informovanosti těchto orgánů o životě a práci mládeže i SSM a
umožňuje lépe a účinněji řešit všechny problémy a obtíže mladé generace. V části
pojednávající o Pionýrské organizaci SSM zdůrazňuje zpráva o činnosti
rozhodující úkol PO, jenž spočívá ve výchově budoucích členů SSM. Členství v SSM
je pro pionýry pokračováním jejich společenské angažovanosti i kolektivní práce
na vyšší úrovni. Zkušenosti pak ukázaly nezastupitelnost a potřebnost výchovné
soustavy PO, umožňující dlouhodobé působení na děti v průběhu jejich pionýrských
let, a také nutnost spojení ideové výchovy se společenskou aktivitou, s prací
pro společnost, spojení se životem. Ve své činnosti se Socialistický svaz
mládeže řídí zásadou proletářského a socialistického internacionalismu. Hluboký
a upřímný internacionalismus, láska a úcta k první socialistické zemi světa,
Sovětskému svazu, k mezinárodnímu dělnickému hnutí a aktivní působení na
československou mládež v tomto duchu, to byly vedle těsného sepětí s
komunistickou stranou a výchovy k socialistickému vlastenectví hlavní zásady,
které předznamenávaly veškerou úspěšnou činnost naší mládežnické organizace. Od
samého počátku výstavby SSM byl položen důraz na plné obnovení vztahů s
organizacemi mládeže v socialistických zemích. Tento úkol byl úspěšně splněn.
Poslední část zprávy o činnosti Socialistického svazu mládeže je věnována
politickoorganizátorské práci. V této pasáži se zdůrazňuje, že úlohu politického
představitele a organizátora mladé generace v Československu může SSM splnit jen
tehdy, bude- li důsledně vycházet z politiky KSČ a při jejím uskutečňování
sdružovat co nejvíce socialisticky smýšlejících mladých lidí, kteří jsou ochotni
věnovat své síly a schopnosti rozvoji společnosti, budou znát své místo v
organizaci a budou se na její práci ne slovy, ale činy podílet. Všechny tyto
zásady jsou shrnuty do pěti nejdůležitějších úkolů Socialistického svazu
mládeže. Důsledným a obětavým plněním těchto hlavních úkolů se stane Svaz
mládeže silným a přitažlivým pro statisíce dalších chlapců a děvčat, že tak
vzniknou nejlepší předpoklady k tomu, aby mladí lidé se ctí dostáli svému
poslání být pevnou součástí naší socialistické společnosti, věrným pomocníkem i
vyhledávanou a oblíbenou organizací mladé generace Československa. Delegáti
sjezdu se rovněž seznámili se zprávou o hospodaření SSM a činnosti ústřední
revizní komise SSM. Na základě získaných poznatků ze své činnosti v uplynulém
období ujistila revizní komise sjezd SSM, že Ústřední výbor SSM dobře plnil
úkoly, které mu stanovila ustavující konference na úseku hospodaření. Doporučila
sjezdu, aby vyslovil Ústřednímu výboru za hospodaření plnou důvěru. Soubor
Divadla Petra Bezruče zahájil novou sezónu československou premiérou novinky
svého režiséra Saši * Svatba s Honzou. Hra navazuje na jednu z linií dramatické
tvorby posledních let, jež má ovšem své kořeny až u Tyla, na linii, jíž je
východiskem lidová tradice. Autor si vybral tematický okruh pohádek o hloupém
Honzovi, který svou prostou a jednoznačnou pravdivostí a poctivostí zmáhá
všechny překážky na nebojácné cestě k cíli. Lichému se podařilo vytvořit
představení, autor si hru i režíruje, které by bylo možno charakterizovat jako
líbezné. Jistě tomuto výslednému dojmu hodně napomohla i scéna Jana Duška, která
přes časté proměny v charakterizačních detailech udržela jednolitost a soulad se
základním neměnným výrazem celkového řešení. Rovněž Tomšíčkova hudba
stylizovanou lidovostí přispívala ke zdařilé jednotě představení. Herecké
obsazení je rovněž zdařilé. V úloze krásné dcery Vendulky se představila nová
členka souboru Zuzana Hodková. Zdá se, že dobře ovládá početný rejstřík
hereckých prostředků. Hrdinou hry a ústřední postavou představení byl Honza
Otakara Prajznera. V hereckém projevu má něco z lodičkáře Toffola z Goldoniho
Poprasku, který divadlo uvedlo na jaře. Je pohyblivý, mimicky i hlasově tvárný a
bezprostřední ve své opravdovosti. To, že metonymická vyjádření chápe v realitě
jejich původního významu, není projevem menší míry Honzovy soudnosti, ale znakem
čirosti jeho myšlení. Slova chápe v prapodstatě jejich významu. Z ostatních úloh
připomeňme z početné řady představitelů alespoň * Borovce v postavě jakéhosi
bodrého zapomenutého čerta Tenturiela, * Eliáše jako krále, * Zacha jako
komořího, * Dvořáka jako prince z Amarancie a * Tománkovou za úlohu princezniny
služky. Zdařilou komediální mikrostudii dvou pastýřů s úspěchem vytvořili *
Handl a * Odl. Z knihkupeckých pultů ta stostránková půvabná knížečka takřka
zmizela. Přihlásili se k ní všichni, kdož kraj autorův milují stejně jako
Vladimír Pazourek, nacházejí v něm stejné zalíbení i zaslíbení, neumějí to však
tak jemně lyricky, procítěně a přitom prostě vyjádřit jako právě on ve svých
Malých setkáních. Ve čtyřech ročních dobách ožívá před očima čtenáře Vysočina i
kraj lužních lesů s jejich neopakovatelnými náladami, čistou krásou přírody i se
stopami lidí, kteří tu žijí a pracují. Drobné causerie, v nichž autor dovede
vyhmátnout neotřelým slovem, překvapivou metaforou či jímavým přirovnáním stav
krajiny i své duše, jako by z naší publicistiky a literatury takřka vymizely. A
přece tvoří zejména v novinách nezastupitelný útvar, jenž umí naladit den hezkou
pohodou i jej završit klidným zamyšlením. Čtenáři našeho listu měli možnost
některé z lyrických próz * Pazourka číst ještě před jejich knižním vydáním. I
oni se k nim v nové podobě rádi vrátí, tím spíš, že slovo spisovatelovo tu nad
jiné působivě podmalovává kresba národního umělce Vojtěcha Sedláčka. Knížku
vydal Československý spisovatel. Zatím světová věda nepokročila tak daleko, aby
našla jiný prostředek k získání lidské obživy, než je půda. Zemědělští odborníci
přesně vědí, že toto nemalé množství půdy zem nespolkla. Něco se změnilo v
zalesněné plochy, další potřebovala výstavba průmyslová, bytová i zemědělská,
dále pak komunikace. 

V dnešní době má kosmetika, tedy péče o zdraví a krásu, nový obsah. Znamená
vlastně rozumný způsob života, úspěšný boj s potížemi danými vlastní osobou i
prostředím, ve kterém žijeme, boj s únavou a o trvalý životní elán, o radostný
vztah k životu a nakonec také o jeho estetické vyjádření. Zdraví a kráse
prospívá. Ticho. Moderní technika nás obklopila zvuky všeho druhu, od
tranzistorů, magnetofonů a televize, které ničí naše nervy více méně melodicky,
po klaxony aut, zvonění telefonů a tramvají a hřmění strojů. Mnohé z těchto
zvuků nevnímáme, mnohá z nás už si zvykla žít hlučně. Naše nervová soustava však
trpí, jsme předrážděné a snadno se unavíme. Prvním požadavkem tělesné a duševní
rehabilitace je tedy ticho. Musí to však být ticho dané klidem a pohodou, nikoli
lhostejností nebo zlobou, kdy lidé pod záminkou vlastního odpočinku nemluví a
míjejí se jen proto, že nechtějí či nedovedou k sobě najít cestu. Takové ticho
škodí více než hluk a zvláště citlivé ženy nejsou schopny v atmosféře vzájemné
netečnosti žít. Ticho, které prospívá, potkáme v lese, u hezké knížky, v
uličkách staré Prahy a při večeři ve dvou ozářené svíčkami. Pravidelný
odpočinek. Rozvrhneme svůj pracovní program tak, abychom po určitém zatížení
mohly vypnout, uvolnit se, popřípadě provést několik lehkých cviků. Nejlépe si
odpočineme ve ztemnělé místnosti, nohy ve zvýšené poloze, otevřené okno, ležíme
a soustředíme se plně na dýchání. Při nádechu se břicho vyklenuje, při výdechu
naopak. Jindy si lépe odpočineme na procházce, i tam pamatujeme na rytmické
dýchání, nebo si zaplaveme, dobrá je také koupel s přísadou bylinek i vlahá
sprcha a frotáž ručníkem. Pohyb na čerstvém vzduchu. Většinu pracovního dne
trávíme v zaměstnání, v továrnách, kancelářích, v obchodech. Ve volném čase
chodíme na návštěvy, do kina, do divadel nebo sedíme u televize. Ruku na srdce,
kolik hodin týdně věnujete procházkám nebo sportu. Stačí pořádná vycházka,
dechové cvičení, ranní čtvrthodinka při rádiu, ze sportů plavání, golf a některé
míčové hry, aby svaly podržely svou pevnost a pružné napětí, oběh krve své
normální tempo, nervová soustava schopnost rychle reagovat. Změna. Sedíte v
kanceláři. Tedy si pořiďte zahrádku, cvičte psa nebo choďte na výlety, dělejte
cokoli, při čem se pohybujete a myslíte na jiné problémy, než přináší váš
pracovní den. Při povolání bohatém na pohyb a vzruchy dejte přednost tichému
koníčku, filatelii, četbě, křížovkám. Každý, kdo se umí odpoutat od svých
starostí a najít si jiný zájem, prodlouží si mládí i život o řadu let. Dostatek
spánku. Nejlépe si odpočineme ve spánku. Člověk nadmíru duševně nebo tělesně
vyčerpaný však těžko usíná, ve spánku se převrací, má nepříjemné sny, lehce se
budí. Ráno se necítí svěží. Večerní procházka, lehká večeře, šálek mléka nebo
jablko na noc, pohodlné, ale nepříliš měkké lůžko a dostatek čerstvého vzduchu,
popřípadě vlahá koupel jsou účinnější hypnotika než mnohé léky. Rozumná výživa.
Víme, že nadbytečné kilogramy nejsou zdravé ani nesluší. Proto je odtučňovací
dieta v plánu mnohé z nás. Nezůstalo však jen při dobrém úmyslu. Odtučňovat
neznamená vyřadit například oběd, ale je třeba trvale snižovat kalorické dávky
jednotlivých jídel, omezovat pokrmy po této stránce příliš vydatné, hlavně pokud
obsahují tuky a glycidy. Snížení nebo vyřazení živočišných tuků z diety pomáhá
udržet na správné výši hladinu cholesterolu v krvi. Cholesterol má významnou
úlohu při vzniku některých cévních onemocnění. Rostlinné oleje ve výživě
prodlužují zdraví i mládí, aspoň cév. Pozor také na vysokou kalorickou hodnotu
alkoholu. Rozumná duševní hygiena. Závist, strach, vztek a nenávist kreslí
nesmazatelné stopy do tváře lidí a zkracují jim život. Podle anglického
fyziologa * Cannona zvyšují tyto emoce vylučování adrenalinu, který působí křeče
cév poškozující důležité orgány, srdce a mozek. Zdá se také, že je přímá
souvislost mezi tímto faktorem a vysokou hladinou cholesterolu. Duševní
rovnováha je tedy nejlepší prevencí oběhových nemocí, jako je vysoký krevní tlak
a infarkt. Avšak málokdy jsou špatné vlastnosti v lidech zakořeněny od mládí.
Velkou úlohu má prostředí, a na to bychom měly pamatovat. Téměř každá žena
dovede být vyrovnaná, má- li spokojené domácí prostředí a radost z dětí. Práce
dokáže spravit mnohé, ale citové zázemí nenahradí. Vodoléčba. Plavání je
všestranný sport, který je vhodný pro každý věk. Chodíte pravidelně plavat.
Zkuste to nějakou dobu a uvidíte, jak vám to prospěje. Vlahá koupel nebo sprcha
uklidňuje, studená voda má tonizující vliv. Mořská voda svým obsahem minerálních
solí a stopových prvků vysloveně omlazuje. A což teprve různé vodoléčebné
procedury, uhličité koupele, střiky, skotské i vějířové lázně s radonem nebo
kyslíkové koupele. Poraďte se s lékařem. Péče o vzhled. Základní podmínkou pro
uchování mladistvého vzhledu je dobrý zdravotní stav. Doporučujeme proto, aby
každá žena středního věku podstoupila občas důkladnou celkovou prohlídku a podle
jejích výsledků vybudovala svůj plán kosmetické péče, Dobré oblékání. Žena
středního věku musí věnovat svému vzhledu, tedy oblékání a doplňkům, účesu, péči
o ruce a nohy a zevní úpravě čili mejkapu zvýšenou péči. Mládí omluví i zakryje
drobné zanedbání, které si později nemůžeme dovolit. Dobrý vzhled nám dodává
jistotu a sebevědomí, které potřebujeme. Rozlišujeme čtyři základní typy kůže,
pleť normální, suchou, mastnou a pleť smíšenou. Typy pleti nejsou ovšem stálé.
Závisejí sice především na vrozené dispozici, podléhají však i nejrůznějším
vlivům, například změnám v celkovém zdravotním stavu, prostředí, výživě a
způsobu péče o kůži. Také starší pleť bývá spíše suššího charakteru. Rozpoznat a
správně zařadit typy pleti není lehké. Zdá se nám často, že máme suchou pleť,
protože po umytí vodou a mýdlem praská a loupe se, je napjatá, pálí a svědí. Po
natření mastným krémem se ale neuklidní. Pocit suchosti byl vyvolán tvrdou vodou
a nekvalitním mýdlem, které uvolňuje velké procento alkálií. Mastná pleť se
naopak může vylepšit každodenním používáním pleťového mléka, ačkoli jde v
podstatě o mastnou emulzi. Jinak reaguje na ošetřování pleť mladá, dobře
prokrvená, a jinak kůže starších lidí. Konečně všechny druhy pleti mohou být
dráždivé. Typ své kůže můžeme zjistit jednoduchým pokusem. Umyjeme se vlažnou
vodou a dobrým toaletním mýdlem a po dvou hodinách přitiskneme na obličej
hedvábný, nejlépe cigaretový papír. Mastné skvrny svou intenzitou a rozsahem
jasně prokazují typ kůže. Můžeme se také poradit občas s odborným lékařem pro
kožní choroby a kosmetologii nebo aspoň se školenou kosmetičkou. Normální pleť
je měkká, pružná a napjatá, dobře prokrvená, svěží barvy a jemné struktury.
Dovede udržovat rovnováhu ve svých vlastnostech a funkcích sama. Nepotřebuje
složitou kosmetickou péči. K čištění používáme vlažnou vodu a dobré toaletní
mýdlo, občas nahradíme mýdlo pšeničnými nebo mandlovými otrubami nebo provedeme
lehkou masáž mýdlovou pěnou a jemným kartáčkem. Při otírání kůži netřeme ani
nevytahujeme, spíše odsáváme vlhkost jemným bavlněným ručníkem. K odličování
volíme pleťové mléko, které nanášíme a stíráme čistými tampóny vaty. Postupujeme
od brady, úst a nosních křídel ke spánkům, obkroužíme oči od kořene nosu po
horním víčku a přes dolní víčko zpět a od obočí k vlasové hranici. Výživu
obstarají polomastné hydratační krémy, u ne zcela mladých žen jsou na místě
přípravky s biologicky aktivními látkami, jako jsou syntetické hormony,
pregnenolon, gelée royale, vitamíny, rostlinné výtažky, placenta. Občas si
dopřejeme pleťovou masku, popřípadě jemnou poklepovou masáž směrem nahoru, jako
jsme prováděly čištění. Ochranu zabezpečují různé prostředky podle druhu
škodliviny, filtrační krémy proti slunečnímu záření, jeho * složce, na ruce
krémy silikónové a speciální přípravky s rozsáhlou paletou účinku, jako
například Indulona. Pro každodenní použití na obličej je vhodný denní krém nebo
krém tekutý, mastný, mejkap Dermacol zředěný pleťovým mlékem nebo pleťové mléko
a sypký pudr. Suchá pleť je výsadou pravých blondýnek a stáří. Je tenká, jemného
složení, napjatá, leskne se, má sklon k podráždění, je křehká a lomivá, brzy se
pokrývá vráskami, prostě stárne. Mívá bledý odstín. Je citlivá na kosmetické
přípravky i na zevní vlivy. Suchou pleť mají ženy pracující venku, kde působí
slunce, vítr, mráz, déšť, nebo v horku a v prašných provozech. Škodí jí časté
mytí vodou a mýdlem, zhoršuje se v zimě a při nedostatku vitamínu * . K čištění
používáme pleťové mléko nebo olej, který pak odstraníme opláchnutím nebo vlažnou
sprchou. Olej totiž ucpává póry. Výživu zajistíme krémy a gely. Zdůrazňujeme
opět význam vitamínu A. Masky pro suchou pleť se skládají z rostlinných olejů,
medu, kvasnic, ovocných šťáv a žloutku. K ochraně pleti slouží polomastný krém a
pudr, mastný mejkap. Mastná pleť je hrubozrnná, lesklá, vlhká a klouzavá na
omak, temnější barvy, často posetá černými tečkami, komedony, i drobnými
mazovými cystami, milia. Při zvýšeném maštění se loupe, má špinavý vzhled.
Zhoršuje se při hormonálních poruchách, vlivem antikoncepčních přípravků, při
nedostatku vitamínu A, pyridoxinu, který patří do vitamínového komplexu * , při
nesprávné stravě, jako je nepravidelné jídlo, kořeněné pokrmy, alkohol, káva,
málo ovoce a zeleniny, a při pobytu v horkém a prašném prostředí. Zlepšuje se
vlivem slunce, na horách nebo u moře. Důležitý je správný režim dne. K čištění
máme po ruce toaletní mýdlo a vlažnou vodu, nakonec vždy oplachujeme pleť
studenou vodou s přísadou citrónové nebo okurkové šťávy. Obojí stahuje póry a
bělí. Můžeme také použít pleťovou vodu s asi # * obsahem alkoholu, mírně kyselou
( kyselina boritá) . Kyselinu boritou přidáváme také do vody na opláchnutí.
Mírně odtučňuje přísada boraxu nebo potaše. K odličování je vhodný speciální
krém nebo mléko, nakonec opět pleťová voda. Výživa či spíše ošetření pleti večer
se provádí polomastným krémem. Nezapomeňte odsát přebytek krému hygienickým
kapesníčkem. Pleťové masky pro mastnou kůži mají spíše lehce dezinfikující,
čistící nebo stahující povahu, piešťanské bahno. K ochraně pleti volíme suchý
denní krém, kolem očí však můžeme použít přípravek s biologicky aktivní
přísadou. Mastná pleť nesnáší sypký pudr, i tekutý mejkap může tvořit ostrůvky,
je- li nanesen v tlustší vrstvě. Smíšená pleť se vyskytuje nejčastěji. Střed
obličeje bývá mastný, tváře jsou napjaté a suché, kolem očí vidíme vějířky
vrásek. Ošetřujeme podle typu kůže v jednotlivých okrscích. Také při aplikaci
masek a líčení musíme mít na zřeteli dvojí charakter pleti. Každá pleť, hlavně
normální a suchá, může být dráždivá. Vyznačuje se přecitlivělostí na různé
podněty zvenčí a na výkyvy v celkové zdravotní rovnováze. Náhle zrudne, svědí,
na povrchu se objeví skvrny, pupeny a puchýřky. Uklidníme ji vlažným obkladem z
heřmánku, borové vody, také fyziologickými roztokem nebo destilovanou vodou. K
ošetřování používáme lehké krémy a tekuté emulze. Ve stravě vynecháme kořeněná
jídla, uzeniny, alkohol, černou kávu, aromatické druhy ovoce. Dráždivé pleti
vadí prašné prostředí, styk s některými okrasnými rostlinami, primule pokojová,
lípa, léky, antibiotika a prostředky proti bolení hlavy, rozrušení. Při labilní
nervové soustavě často pomáhá vodoléčba a vydatný spánek dokonce lépe než
speciální terapie. V naší době se musíme udržet co nejdéle mladé. Nadměrná
důstojnost okázale uplatňované zkušenosti a snaha radit nastupující generaci se
nenosí. Táhnou spíše dobré příklady. Zvýšíme tedy osobní disciplínu, budeme se
držet zpříma, co nejlépe pečovat o základní hygienu, chodit na procházky,
opatrně, ale zato vytrvale a pravidelně cvičit, abychom si udržely pružnou a
pohyblivou postavu a dobrou tělesnou výkonnost. Budeme se přiměřeně starat o své
zdraví. Strávíme každou volnou chvíli na čerstvém vzduchu, množství i kvalitu
stravy upravíme podle svého věku. Budeme ovšem také číst a vůbec provozovat
různé koníčky jako rekreaci a gymnastiku pro svůj mozek, poněvadž duševní
lenost, ztráta paměti a zájmu o své okolí, neschopnost se soustředit a rychle se
přizpůsobit okolnostem, to všechno ohlašuje bez milosti nástup stáří. Samozřejmě
nelze přehánět, nepřirozená mladistvost je směšná. O tom si povíme na jiném
místě. Rychlost stárnutí záleží na mnoha činitelích, na podnebí, je známo, že v
horkých krajích se stárne brzy, na celkovém zdravotním stavu, rase a snad i na
pohlaví, ale na to bych mnoho nespoléhala, pánové. Především záleží na vrozené *
. Platí to hlavně o kůži, která ukazuje citlivě veškeré dění v organismu, tedy i
nastupující známky stárnutí. Projevují se obvykle ve čtvrtém desetiletí života.
Kůže je sušší, méně hladká, jemné linie, kterým říkáme kožní reliéf, se
prohlubují, tvoří se první vrásky a záhyby. Tu a tam vídáme hnědé skvrnky,
bělavé cysty mazových žláz, bradavičnaté výrůstky a rozšířené žilky. Vlasy
šedivějí, slábnou, někdy jich ubývá. Projevy stárnutí jsou výraznější na
obličeji, krku a rukou, tedy na místech, která jsou vystavena zevním vlivům,
slunci, větru a zimě. Ve skutečném stáří, tedy kolem # let, se kůže výrazně
tenčí, pokožku lze nařasit jako cigaretový papír. Teprve pak regenerační
schopnost pokožky klesá. Kůže starších lidí je nažloutlá, pigmentové skvrny si
vysvětlujeme zvýšenou tvorbou kožního barviva, avšak schopnost pleti reagovat na
oslunění zhnědnutím ve stáří klesá, starší lidé nemívají pihy. Množství tukových
látek v kůži je zachováno. Strukturální změny se týkají hlavně obsahu vody,
která je důležitá pro zachování pružného napětí kůže, bílkovin, minerálních
látek, elastických a kolagenních vláken základní hmoty. Elastická vlákna jsou
napjatá, kolagenní, atrofují a jejich síť se uvolňuje, některé kapiláry
zanikají. Vcelku je pokožka tenčí a vlnitá, linie, která ji odděluje od vazivové
části kůže, se vyrovnává. Proto je kůže starých lidí méně pevná a snadno se
poraní. Snižuje se činnost potních a mazových žláz. Degenerativní změny
kolagenních a elastických vláken v kůži způsobují rozrýhovanou, zhrubělou a
nažloutlou pokožku na šíji. Olupování a suchost kůže jsou navíc podmíněny
degenerativními změnami mazových žláz a úbytkem vody v povrchních vrstvách
pokožky. Proto je třeba věnovat stárnoucí kůži zvýšenou péči a dodávat jí vše,
co potřebuje. Vrásky a záhyby kůže, zejména při zevním koutku oka, působí stálá
činnost mimického svalstva ve stáří se však prohlubují vinou popsaných změn v
kožním vazivu a ubývajícího podkožního tuku. Horní víčka poněkud klesají a tvoří
se váčky pod očima. Vráskám předcházíme soustavnou péčí o pleť, šetrným čištěním
pleti, aplikací hydratujících krémů s biologicky aktivními látkami, přikládáním
pleťových masek, odborně prováděnou masáží. Škody již fixované může upravit
jedině plastický chirurg. Finanční náklad spojený s kosmetickou operací bohatě
vynahradí obnovené sebevědomí a chuť do života. Seboroické bradavice. Objevují
se hlavně na trupu a na obličeji, často ve velkém počtu. Jsou malé i větší,
barvy kůže až černohnědé, ploše vyklenuté, s hladkým povrchem i prstíčkovitě
rozeklaným, na pohmat měkké a jakoby mastné. Jsou dobře ohraničeny. Na rozdíl od
běžných veruk nejsou nakažlivé. Postihují častěji muže středního věku než ženy.
Nejsou nebezpečné, protože se prakticky nikdy nemění v nádor. Obavy jsou proto
zbytečné. Lékař je odstraňuje nejrůznějším způsobem, sněhem kyseliny uhličité,
dermabrazí, koaguluje elektrickým proudem nebo seškrabuje ostrou lžičkou, je
pochopitelně možný chirurgický zákrok. Hidradenomy na spodních víčkách vídáme
většinou u starších žen. Jsou to mnohočetné drobné útvary bělavé barvy, které se
snadno zamění s milií, což jsou malé cysty vyplněné rohovou masou. Milia lze
otevřít jemným skalpelem a vytlačit, obsah hidradenomy, je nutno odstranit
většinou chirurgicky. Ateromy jsou velké cysty, které nacházíme u starších lidí
obvykle ve vlasaté části hlavy. Podobají se velkým uzlům až váčkům, dobře
posunlivým vůči spodině, na pohmat měkkým. Občas zhnisají a provalují se. Dají
se odstranit chirurgicky nebo aspoň otevřít a vyškrábat obsah lžičkou. Ateromům
se podobají mazové cysty na obličeji, hlavně v okolí očí, jsou však menší. I
tyto cysty lze odstranit chirurgicky. Senilní keratózy se velmi podobají
seboroickým verukám. Vznikají však na kůži poškozené jak věkem, tak zevními
vlivy, především sluncem. Proto postihují hlavně obličej, šíji, uši a hřbety
rukou. Jsou to kulatá nebo oválná, dobře ohraničená ložiska s drsným suchým
povrchem. Snadno krvácejí a pokrývají se nahnědlými strupy. Jsou špinavě žluté
až černohnědé. Mohou asi ve # * případů přejít v nádorové bujení. Zaslouží si
tedy veškerou pozornost odborného lékaře, který navrhne způsob léčby. Může to
být chirurgický zákrok, dermabraze, sníh i diatermokoagulace. Někdy se vytváří
na senilní keratóze rohovinný výrůstek ve tvaru rohu. I ten vyžaduje odbornou
konzultaci a zákrok. Xantelazma postihuje častěji starší ženy. U vnitřního
koutku oka se vytvářejí na horním víčku plochá ložiska žlutavé barvy, mírně
vyklenutá nad povrch kůže. Později se šíří i na dolní víčko a vzniká tak útvar
připomínající křídlo motýla. Jde o tuková, hlavně cholesterinová depót v kůži,
která mohou být zdravotně nezávadná. Mohou však také upozornit na vysokou
hladinu cholesterinu v krvi, která je příznakem závažných onemocnění celkových a
stojí vždy za vyšetření. Xantelazmy odstraňuje lékař diatermokoagulací nebo
chirurgicky, recidivy jsou však poměrně časté. Leukoplakie nevidíme na kůži,
nýbrž na sliznicích dutiny ústní, jazyka i genitálu. Jsou to bílé, dobře
ohraničené plochy, na pohmat tuhé. Vyžadují chirurgický zákrok nebo ozařování,
doporučují se i velké dávky vitamínu * . Vznikají dlouhotrvajícím drážděním,
vadné zuby, kouření, škrábání při úporném svědění genitálu, které často
postihuje starší ženy. Senilní hemangiomy se vyskytují velmi často. Jsou to
pupínky velikosti špendlíkové hlavičky, tmavě červené, rubínové body. Objevují
se u starších žen zpravidla mnohočetně na trupu nebo na končetinách, někdy na
dolním rtu. Rychle mizí pod účinkem elektrické jehly, diatermokoagulace.
Rozšířené žilky se vyskytují při vrozené dispozici nebo mohou být příznakem
onemocnění zvaného růžovka. Vznikají také vlivem nepříznivých povětrnostních
vlivů, jako je mráz, vítr, slunce. Lze jim předcházet vhodnou ochranou pleti.
Odstranit se dají elektrickou jehlou. Pigmentové skvrny mají různou intenzitu i
rozsah. Kůže starších žen potřebuje více opatrnosti při opalování. Je sušší,
jemná, má sklon pigmentovat nepravidelně. Hnědé skvrny lze bělit speciálními
krémy, vhodná je olupovací kůra sněhem kyseliny uhličité nebo fenolem, sbroušení
kůže gumovým kotoučem nebo smirkem, rubbing. Senilní pigmentace nebo pihy lze
odstranit slupovací kůrou, sněhem kyseliny uhličité nebo sbroušením. Peeling
čili slupovací léčba je vhodná pro zhrubělou, nečistou a stárnoucí pleť,
poněvadž jí vrací hladký povrch, jemnou strukturu a hebkost na omak. Pomocí
slupovacích prostředků se odstraní s povrchu kůže odumřelé buňky a silné
rohovinné lamely, pleť prohlédne, vyčistí se a lépe přijímá účinné látky
obsažené v kosmetických krémech. Zlepší se prokrvení a zároveň látková výměna v
kůži. Přitom peeling kůži nedráždí a nezasahuje do hloubky, takže vrásky a
záhyby kůže jsou méně nápadné, stáhnou se póry. Hrubší změny však peeling
postihnout nemůže. Též není vhodný pro nerovnoměrně pigmentovanou pleť.
Olupovací léčbu lze provádět v odborném zařízení i doma. Pleť nejdříve důkladně
vyčistíme. Potom připravíme kůži na slupovací léčbu teplými obklady, které
změkčují rohovinnou vrstvu. Nato naneseme na pleť slupovací masu, která se
obvykle skládá z práškové složky a z čerstvě přimísené tekutiny, enzymatická
maska spofy, krouživými pohyby ji lehce vetřeme do kůže a ponecháme asi čtvrt
hodiny na obličeji. Během této doby ji občas zavlažíme vodou z rozprašovače. Oči
chráníme například heřmánkovými obklady. Vynecháme rovněž místa postižená
rozšířenými žilkami. Potom omyjeme masku vlažnou vodou nebo sejmeme pomocí
teplých obkladů a ošetříme. Jemný způsob peelingu představuje směs mandlových
otrub a mořského písku, grains de beauté. Také zde vlastně sbrušujeme povrch
kůže drsnou pěnou, směs přípravku a vody. Po obroušení, které provádíme jednou i
dvakrát týdně, pleť nakonec dobře opláchneme studenou vodou a vklepeme krém.
Hrubší vady kůže, například jizvy, musí ošetřit lékař elektrickou frézou. Výkon
se nazývá dermabraze a provádí se v odborných zařízeních, například v Ústavu
kosmetiky v Praze. Dermabraze je zákrok radikálnější a hlubší. Provádí se
diamantovými kotouči. Některá pracovní prostředí s sebou nesou jisté zdravotní
riziko, jako úrazy, poškození chladem nebo teplem, zářením, vlhkostí a
chemikáliemi nejrůznějšího druhu. To platí i pro domácnost. Například drobná
poranění se mohou stát vstupní bránou infekce nebo usnadňovat pronikání
chemických látek do kůže. Mohou vzniknout kožní onemocnění jako eryzipeloid,
bylo- li poranění způsobeno kostí z vepřového masa, nebo hnisání, ba i růže.
Chemické látky mohou kůži poleptat i dráždit. Poleptání může být způsobeno vyšší
koncentrací například kyselin, louhu, různých solí, podráždění se projevuje
spíše jako zánět kůže v místě působení. 
